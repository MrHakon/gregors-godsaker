# Introduksjon til oppgaven

Det første Gregor gjorde da han vant Eurojackpot, var å dra til Sverige for å fylle opp skapene med godteri og vin. Tre uker senere innså han imidlertid det store problemet: han har rett og slett så godt utvalg at det krever en enorm kognitiv kraft å planlegge lørdagskvelden.

Heldigvis har Gregor fått digitalisert kvitteringene sine, og dere kan hente ut hans nåværende inventar fra et Web API.

### Velg én oppgave

### 1. Snacksmonopolet (vanskelighetsgrad:  fra 1 til 2 gelebønner)

For å få oversikt over problemet, mumler Gregor noen forslag til løsning:

- Noe sånt som www.vinmonopolet.no, men for snacks også
- Det må være mulig å se alle produkter, og skjule dem som er oppspist
- Det hadde vært fint å filtrere på kategori

### 2. Lørdagskveldgenerator (vanskelighetsgrad: fra 2 til 4 gelebønner)

Det andre Gregor gjorde etter å ha vunnet Eurojackpot, var å kjøpe opp rettighetene til den Gregorianske kalender, og gjøre alle dager om til lørdag. Mens samfunnet kollapser rundt ham, sliter Gregor med å planlegge den optimale lørdagskvelden flere dager på rad. Lag en lørdagskveld-generator, som setter sammen en meny som Gregor vil være fornøyd med. Gjerne flere dager frem i tid.

### 3. Åpen oppgave (vanskelighetsgrad: fra 1 gelebønne til Freia Frydefull)

Åpen oppgave: bruk informasjonen om Gregor og hans utfordringer til å lage et eller annet som gjør livet hans bedre.

# Innlevering

Skriv en kort tekst om hva dere har gjort, og hvordan det hjelper Gregors liv. Ta noen skjermbilder, eller en skjerminnspilling av løsningen, og legg den ut på Slack, sammen med teksten.